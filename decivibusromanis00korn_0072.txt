..64-

cilium Metellum, qui consulatu perfunctus anno 685s69 intra
annos 6536]ssss et 6238!ssss Creta capta, quae erat, ut modo dixi,
praedonum domus furtorumque receptrix, imperator appellatus
est, admiratione prosequuntur, propter has ipsas res ab eo gestas,
nisi fallor, quibus mare Aegaeum oraeque commercio rursus pate—
fiebant. Altero quoque titulo ¹) eiusdem societatis atque eo, qui
Olympiae prodiit2)‚ urbis Elidis atque civium Romanorum ibi
consistentium magistratus Romani honorantur, dum Romani Man-
tineae negotiantes una curn hac urbe, quae in titulo ἆ πόλις τῶν
Ἀντιγονέων appellatur ³), illustrissimum quendam civem huius
civitatis honoribus afficiunt.

Macedoniae vero provinciae quae regiones ad meridiem
spectant, ubi urbes graecae exstabant, eas primas Romani ne·
gotii gerentes cepisse videntur. Nam ibi et Beroeae 4) et Edessae5),
quae sita erat in illa via, quae ab Aegaeo usque ad Adriaticum
mare mediam per Macedoniam ferebat, societates locum habuisse
ex titulis cognoscitur. Atque etiam post pugnam Pharsalicam
iam magnam multitudinem civium Romanorum per totam pro-
vinciam dispersam fuisse Caesari56) verbis de edicto Pompei
nomine Amphipoli proposito, quo non modo Graecorum, sed
etiam civium Romanorum iuniores eius provinciae iurandi causa
convenire iubebantur, demonstratur.

Porro ex Thracia unus titulus solus ⁷) societatis nobis est

 

l) CIL III Suppl. 7265 (app. n. 3).

²) Dittenberger, Aehaol. Ztg. 1877 p. 38 (app. n. 6).

3) Le Bas—Foncart Ι 2 n. 352 f. (app. n. 5). Nomen Antigoneae
urbi datum, postquam Antigonus, dux Achaeorum, in bello cum Cleomene
gesto eam anno 222 a. Chr. cepit, retinuit usque ad Hadrianum impera-
torem, qui antiquum nomen Mantineae restituit. cf. Plut. Arat. 45.

4) Delacoulonche rev. d. soc. sav. 5a (1858) p. 791 (app. n. 8).

5) Le Bas-Foucart Ι 2 n. 1345 (app. n. 9).

6) Caes. bell. civ. ΙΙΙ 102. 2.

7) Lapides duos, unum Mesembriae (CIGr 2053), qui affert τοὺς
κατεργαζομένους τὴν πόλιν, alterum Selymbriae (Arch.—epigr. Mitteil.
VIII 204), nbi dicuntur oi κατοικοῦντες ἐν Σαλυμβρίᾳ, cur ad cives
Romanos referendos esse Liebenam (rom. Vereinsw. p. 157 3 ipse aliter
p. 96) iudicaverit, nescio. Multo enim facilius est eos ad colonos graecos
dirigere, ut in comm. alterius tituli conicitur.

