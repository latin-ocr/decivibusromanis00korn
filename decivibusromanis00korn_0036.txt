-23-

introibant, in indices rettulisse, pecunias denique si arca commu-
nis erat, procurasse, quod munus Mogontiaci, ut videbimus,
quaestor societatis suscipiebat ¹). Quaeritur autem, utrum cura-
tor ille a sociis ipsis sibi praepositus sit, an hoc munus a prae·
tore provinciae mandatum esse putemus. Hoc enim statuendum
esse Morel2) quidem censet, fortasse eo modo, ut cives Romani
eum‚' qui sibi placuerit, commendaverint. Quod nulla ratione
probare possum, sed a sociis electos esse magistratus suos arbi-
tror, qui mos erat apud omnia collegia imperii3).

Dignum autern³ quod hoc loco commemoremus, mihi id
esse videtur, quod saepe curatorem cives Romani fecerint eum,
qui ex provincialium urbe aut civitate, ubi conventus erat, ortus,
nescio quo pacto aut nobili genere natus, aut summa virtute
praeditus civitatem Romanam assecutus erat. Trallibus enim
erat curator Ti. Claudius Pannychos 4), qui multis honoribus
urbis suae perfunctus erat, idemque videmus de curatoribus in
Helvetiorum et Santonum civitatibus atque de summis curatori· ι
bus Galliae Lugudunensis et Aquitaniae. Hoc fuisse opinor pru-
dentiae civium Romanorum ibi consistentium, quia eiusmodi vir
suorum eiusdem iuris sociorum causas cum urbe civitateve sua,
in qua illi habitabant, optime agere potuit.

Praeter curatorem Trallibus etiam societatis scriba (γραμμα-
τεύς) nobis occurrit5), qui idern munus apud societates duas
Trallianas, quae nominabantur »ἡ φιλοσεβάστη γερουσίαα et
»οἱ φιλοσέβαστοι νέοια administraverat atque in urbe ipsa, ubi
omnes magistratus gesserat.

Has autem societates patronos ipsas creasse conicere liceret,
etiamsi nulla huius rei exempla nobis essent, quia hic mos in
imperio Romano latissime patebat omnesque urbes, civitates, so-
cietates‚ collegia patronos habebant. Trium autem societatum

1) Brambach, CIRh 956 (app. n. 119).

2) Morel l. l. p. 41 sq.

3) cf. Liebenam, R'om. Vereinswesen p. 199.

4) CIGr 2930 (app. n. 70).

⁵) Sterrett, Papers I p. 108 n. X. Mitteil. d. deutschen archaolog.
Instituts in Athen VIII p. 328 sq. (app. n. 73).

