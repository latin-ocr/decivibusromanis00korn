—75—

Illud quoque respiciendum est, quod nova colonia etiam
nomine coloniae Aventicensium significatur1) neque umquam
coloni Helvetii, sed solum coloni Aventicenses commemoran-
tur, quibus praefectos fuisse »curatores colonorum« tribus titu-
lis²) allatos censeo. Adde, quod in illo longissimo nomine
coloniae vocem »emerita« invenimus3 unde nonne in promptu
est a Vespasiano imperatore veteranos deductos esse Aventicum
eosque colonos diei³)? Utrum autem eorum curatores viri in
colonia constituenda agrisque adsignandis occupati sint, an ma-
gistratus ii fuerint, sub quibus primo inter civitatis Helveticae
incolas Aventicenses veterani constiterint, diiudicari non pot-
est. Si autem alterum, quod mihi verisimillimum videtur4), ve-
rum est, hunc statum oppidi non diu permansisse testatur nomen
»coloniae Helvetiorum«, quod Aventico datum esse opinor, cum
indigenae ibi habitantes novique coloni in unam rempublicam
coaluissent. Neque vero ex hoc nomine solo nescio an totam
Helvetiam colonis Aventicum deductis iure adaequatam esse con-
cludere liceat: immo ex illis peregrinis nominibus, quae duo
Helvetii in duobus titulis5) Mogontiaci repertis habent, mihi
apparet solum Aventicum coloniam Helvetiorum factum esse vi-
cosque peregrini iuris sub suis vicanorum curatoribus coloniae
attributos essess). Atque in his peregrinis partibus Helvetiae per-
durasse conventus c. R. mihi videtur, praecipue in iis regionibus,

 

¹) Inscr. Helv. 149.

2) Inser. Helv. 154. 155. 156.

3) Morel l. 1. p. 21.

4) Duo curatores in annum unum electi occurrunt in titulo l. l.
n. 155. Omnes autem tituli, qui huc spectant, a curatoribus colonorum
positi sunt deae Aventiae‚ unus simul genio incolarum (Aventicensium),
scilicet ut coloni patronos novi domicilii sibi propitios redderent.

⁵) Brambach CIRh 12273 890.

6) Inscr. Helv. 142 (luovir coloniae Helvetiorum οοηιηιοιιιοιίιῐιιι·,
»quem ordo patronum civitatis cooptavit«. Civitas est. significatio totius
Helvetiae, quam ob rem apparet eodem titulo hunc virum etiam vicanos
Eburodunenses honorasse dedicationi· »amico et patrono«. Aliter «le
his duobus formulis coloniae Helv. ot, civitatis in eodem titulo adhibitis
Mommsen (Herm. XV] p. 456 adn. 1) iudicavit.

