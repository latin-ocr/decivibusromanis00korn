„40-

sententia comprobata Degenk01b1) ob hanc vocem nostro loco
usurpatam, quin etiam in provinciis album iudicum a praetore
initio anni facturn esse statuamus, fieri non posse censuit, id quod
aliis quoque causis adiuvari potest2). Assentior igitur hac in
re viris doctissimis, praesertim curn verbum seligere esse legitimum
ea vi, quam Mommsen significat, multis ex locis eluceat3).
Alterum autem verbum »proponere«, refero ad illud praetoris
officium in constituendis iudicibus, quod saepius dicitur »edere
ad reiciendum« 4) certa in causa. Itaque praeceptum legis Ru-
piliae sic reddere licet: praetor iudices ex numero, quem e con-
ventu civium Romanorum selectum in albo inscripserat, edere
ad reiciendum partibus solebat. Haec autem Cicero Verri
obiecit, primum, nullos iudices eum selegisse e conventu, i. e.
nullum album iudicum initio magistratus sui constituisse, deinde,
certis in causis iudices non proposuisse, i. e. ad reiciendum par-
tibus non edidisse. Neque vero crimini datur, quod non pro-
posuerit ex selectis iudicibus, sed »ex negociatoribus«, idque
optimo iure ⁵). Qui enim praetor iudices non selegerat, idem
selectos proponere non potuit.

 

1) 1. 1. p. 31-34.

2) cf. Mommsen, St. R. Π p. 231 et adn. 3. Dernburg, Heidelberg.
kr. Zeitschrift f. d. gesammte Rechtswissenschaft I p. 464.

3) Vide Cic. pro Cluent. 43. 121. ubi, quamquam optimi codices
habent »in lectos iudices«, tamen »selectos« seribendum erit. cf. Plin.
hist. nat. 33. 313 Hor. Sat. Ι 4. 1233 Ovid. amor. I 10. 38.

4) Cic. pro Planc. 17. Sell. Die Recuperatio d. Romer p. 172.

5) Qua re autem permotus Cicero hoc duplici modo vituperaverit
eam rationem, qua Verres in iure dicundo usus sit, docet verbum »so-
lere«, quod ad legis praeceptum exponendum adhibetur. Iure enim id
solum constitutum fuisse videtur, ut ex conventu iudices ederentur (con-
feratur e. c. sponsio ea, quam Scandilius fecit cum Apronio (Cic. in
Verr. 1. III 137—139). Ille quidem, quod iure ei concessum erat, postu-
lavit: primo de conventu recuperatores, tum, cum Verres hoc negasset,
se Romae absolvi); sed consuetudo erat, ut hoc ita fieret, ut initio anni
praetor, simul ut laborem minueret (cf. Degenkolb 1.1. p. 33), illustrissi-
mos conventus viros seligeret albumque iudicum faceret. Obici igitur
praetori illud solum non potuit, quod selectos iudices in albo inscriptos,
etsi mos erat, non habuerat, sed incusari eum tantum licebat, si omnino

 

