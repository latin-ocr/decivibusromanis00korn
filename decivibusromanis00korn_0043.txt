-35-

que honoribus templisque ornaverint, ut etiam superi quaestum
suum propitiis oculis inspicerent. Nam omnia collegia, socie-
tates et mercatorum negotiique gerentium et aliorum hominurn
communi quodam vinculo consociatorum apud Graecos atque
Romanos omnesque antiquorum temporum populos semper in
deis patriis venerandis sacrisque observandis praeter illud ipsum,
quod eos coniunxerat, simul versatas esse atque ex superis quasi
patronum sibi electum habuisse, velut medio quod dicitur aevo
collegia saepissime curae Sancti cuiusdam erant mandata¹)‚ inter
omnes constat. Atque cives Romanos, qui rem augendi causa
in provincias immigraverant, praecipue Mercurium, tutorem orn-
nium mercatorum, pie veneratos esse2) atque societatem Delia-
cam eum cum matre Maia patronum sibi sumpsisse mirum videri
non potest. Similia autern invenimus in titulis civium Romano-
rum ad castra stativa consistentium, inter quos Brigetione etiam
genio commercii et negotiantium consecratus3) occurrit. Praeterea,
quoniam Romanorum animos admodum inclinasse eo, ut alie-
norum deos reciperent, nemo est, qui nesciat, in usu erat
cultus eorum deorum, qui in domiciliis societatum templa habe-
bant, velut Deli cultus Apollinis simulque Artemidis atque La-
tonae, Elide cultus Iovis Olympii4), Salamine in Cypro⁵) dei
deaeve, cuius nomen in titulo evanuit, quam fuisse Venerem, cui
erat ibi aedes, meo iure mihi videor conicere. Nauporti vero
Neptunum atque Aequornam, Naronae Liberum templo hono-
ratos esse iam memoravimus. Apud Petrocorios denique a cu-
ratore civium Romanorum etiam deae Stannae, fortasse loci deae
gallicaess), apud Helvetios. Soli genio atque Lunae sacrum titu-
lum 7) positum esse cognovimus. Itaque hoc modo per has so-

l) cf. Schoeffer, de Deli ins. rebus. p. 192.

2) Titulorum huic deo a singulis Romanis mercatoribus aut aliter
negotii gerentibus positorum magnus numerus omnibus in locis prodiit.

3) CIL ΙΠ 4288.

4) Dittenberger, Arch. Ztg. 1877. p. 38 (app. n. 6).

5) CIL III 6051 (app. n. 94).

6) Rev. epigr. du midi de la Franco Ι 3 (1878) n. 56 (app. n. 104).

7) Mommsen inser. Helvet. 133 (app. n. 108).

