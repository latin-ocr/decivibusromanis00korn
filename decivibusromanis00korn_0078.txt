-70-

allexisse1) iam diximus. Sed postquam bello tertio confecto opu-
lentissimum huius orae emporium sublatum est⁷ Utica in locum
aemulae succedebat conventumque civium Romanorum excipie-
bat. Hic enim permultos negotiatores temporibus belli Iugur-

thini constitisse Sallustius testatur ²) eorumque societatem primo

'saeculo permagnam fuisse compluribus ex locis scriptorum³)
elucet. E conventu Uticensi etiam Cato, cum urbem contra
Caesarem defenderet, trecentos illos, quorum numerus simul no-
men erat, quibus senatus loco Pompeiani utebantur, supplevit4)
idque e negotiatoribus, honestissimis atque illustrissimis viris so-
cietatis. In ea quoque sola Cato nitebatur, cum Uticensem ple-
bem ex oppido eiecisset senatumque in custodia teneret. Hoc
igitur modo facile quasi quoddam municipium Romanum, in quo

¹) App. Lib. 92 (cf. ib. c. 5 et Polyb. ΙΙΙ 22).

²) Sall. bell. Iug. 64. 5.

3) Cic. in Verr. 1. I 27. 693 Valer. Max. IX 10. 2; Caes. bell. ciV.
11 363 Auct. bell. Afric. 683 903 Plut. Cato min. 59 et 613 Dio Cass.
43. 10.

4) Auct. bell. Afric. 88. 9Ο; App. bell. civ. II 95. Plutarchi (Cato
minor 59 et 61) narrationem falsam, qua explicavit trecentos fuisse
omnes negotiatores Uticae consistentes Mommsen, RG III p. 408 adn„
suo iure iudicavit esse natam inde, quod fontem suum (bell. Afric. 90)
ille scriptor rerum non perspexisset. In bell. Afric. autem c. 90 verba
scriptoris, quae huc spectant, non sic, ut Wolfflin et Miodor'iski ea
emendaverunt vel potius corruperunt, legenda sunt. Hoc enim modo
mutilant textum: »Postero die mane in oppidum introiit (sc. Caesar)
contione advocata Uticenses [incolas] cohortatus yratias pro eorum
crya se studio eyit, cives autem Romanos [neyotiatores] [et eos]‚ qui
[inter 000] pecunias contuleram Varo et Scipioni, multis verbis accu-
satos et de eorum sceleribus Zonyiore habita. oratione ad merentum, ut
sine metu prodirent, edicit« Sed primum quod dicunt negotiatores non
recte Uticensibus opponi, cum multos oppidanos mercaturam fecisse veri-
simile sit, non quaeram sitne idem mercaturam facere ac negotiari,
sed negotiatores hominibus peregrinae condicionis saepissime oppositos
esse demonstravimus (p. 4 et adn. 3); deinde adnotant negotiatores
diversos non esse ab iis, qui pecunias contulerant ad bellum gerendum.
At trecenti illi pecunias contulerant, et trecentos non omnes negotia-
tores Uticae consistent-es fuisse iam supra Mommsenum secutus dixi.
Alias causas illorum refutare non opus est.

 

