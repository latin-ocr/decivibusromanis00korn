„62-

confirmari mihi videatur. Sed ex ea ipsa ratione, qua collegium
Italicorum cultorum Mercurii posterius demum auctum cultoribus
Apollinis atque Neptuni ex Italiae urbibus graecis ortis societa-
tem graeco-italicam factum esse perspeximus, optime comproba-
tur illos Graecos neque nomine Italicorum comprehendi, neque
horum congregationibus contineri, priusquam tota Italia civitate
Romana donata est,

Quatenus autem collegia varia mercatorum undique Delum
confluentium, praecipue societas Italicorum, insulae administrandae
particeps fuerit, quamquam tot titulos deliacos servatos habemus,
tamen nullam rem, quae eo spectet, satis compertam habemus.
Summa rerum penes Atheniensium magistratus fuisse videtur, etsi
in omnibus rebus, quae quidem ad mercaturam pertinerent, quid
placeret collegiis, exquisitum esse verisimile est¹). Permultum
enim Athenienses ad aedificandum atque reficiendum portum fa-
ciebant idque fortasse permoti atque adducti a mercatoribus illis,
quos ex divitiis suis etiam pecunias, ut sumptus sustineri possent,
addidisse putemus, praesertim cum iivipsi maximos fructus inde
perceperint.

Sed anno 6436]ssss atque iterum anno 685s69 insula floren-
tissima atque opulentissima crudelitate Mithridatis funditus de-
leta est. Illo anno 666s88 viginti milia hominum, magna ex parte
Italicorum, in insula vitam amisisse proditum est, qua ex re
facile concluditur, quanta multitudine haec societas tunc fuerit.
Vix aegre atque pedetemptim recreata erat convalueratque ex illa
prima calamitate, cuius rei testimonia ex titulis sumuntur: cum
depopulatione anni 685s69 insulae mercatura in aeternum ex·
stincta est. Accedit, quod mercatores ex Oriente profecti magis
magisque cum mercibus suis recta via ad portus Italiae, maxime
Puteolos, quibus nomen Deli parvae datum est, atque Ostiam
navigabant, ut emporio procul in Aegaeo mari sito diutius ne-
que egerent, neque uterentur. Postquam igitur synodi mercato-
rum orientalium iam prius sublatae sunt, societas quoque Itali—
corum in insula paulatim numero minuebatur, praesertim cum

¹) Schoeffer l. 1. p. 196.

 

