-43—

iectos fuisse, velut ex decreto eo, quod de Chio, insula libera,
anno u. c. 689 factum est ¹), idem efficitur. Sed haec in sin-
gulis foederibus cum eiusmodi civitatibus ictis varie constituta
esse putaverimus ²). Illud tenendum est civitates liberas, si modo
potestas iuris dicendi in litibus quoque capitis civium Roma-
norum apud se habitantium eis erat, temporibus tantum liberae
reipublicae eam habuisse. Sub imperatoribus enim, quorum
aetate hae civitates multo peiore condicione utebantur, ut erat
imperatorum plurimorum studium exaequandi magis magisque
omnes imperii partes³)‚ nullam civitatem liberam hoc ius ob-
tinuisse eis‚ quae narrantur de nonnullis civitatibus, docemur.
Nam libertas saepe ob eam causam iis erepta est, quia hoc iure
in cives Romanos usi sunt, velut sub Tiberio Cycicus libertatem
amisit, non modo ob illam rem, quam supra diximus, sed etiam
quod Cyziceni cives Romanos in vincula conieceranffl), atque
Rhodus sub Claudio, quia cives Romani ibi cruci affixi erant5).

Atque etiam ceteris in rebus cives Romani in civitatibus
liberis consistentes florebant praeter ceteros incolas. Nam ex
foedere cum Ambraciensibus icto ⁶) intellegimus de solvendis vecti-
galibus, quae huic urbi liberae in territorio suo exigere placuit,
cives Romanos vel potius tum omnes togatos exemptos esse.
Similia vero in omnibus foederibus eiusmodi imprimis cum iis
urbibus ictis, quae intra imperii fines sitae erant⁷)‚ non defuisse
conicere nobis licebit.

 

¹) CIGr 2222 (app. n. 51): »οἵ τε παρ’ αὐτοῖς ὄντες Ῥωμαῖοι τοῖς
Χείων ὑπακούωσιν »thamsa«

2) lex Antonia de Termessibus (Bruns‚ Fontes.⁵ p. 913 Dirksen‚
Versuehe p. 1583 Goetssing, 15 rom. Urk. p. 15).

3) Voigt, ius naturale H p. 769—772.

4) vide locos, quos supra p. 36 adn. 5 attulimus.

5) Dio Cass. 60. 24. cf. Mommsen St. R. III p. 702 sq.

⁶) Liv. 38. 44. cf. etiam leg. Ant. de Term. col. H lin. 31.

7) cf. Mommsen St. R. HI p. 691 sq.

