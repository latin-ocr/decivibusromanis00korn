,2-

rum quidem temporum liberae reipublicae exteris gentibus victis,
etiamsi sociorum nomen iis non abnuebant, tamen potentia sua
imperiique magnitudine ita utebantur, ut suis civibus, ubicumque
consistebant, praecipue faverent eosque, quominus facultates suas
provincialium spoliis augerent, non prohiberent. Atque cum
multis vel iustis vel iniustis1) commodis, tum iure commercii,
i. e. emendi et vendendi, quodcumque Romani volebant, omni-
busque locis, quibus iis placebat 2), haec prospere succedebant,
praesertim cum hoc ius eodem ternpore illis tribueretur, quo
singulis inter se oppidis atque civitatibus provinciarum plerum-
que adimebatur3).

Sed civibus Romanis antiquorum temporum duae tanturn
rationes quaestus faciendi videbantur honestae esse, primum col· ’
locandi pecunias in fenerando, unde in urbe feneratores 4) dice-
bantur, deinde venditandi fructus agrorum. His igitur negotiis
Romani primo plurimi etiam in provincias ducebantur ibique ii
soli, qui hoc modo lucrum faciebant, per longum temporum
spatium usque ad initium principatus negotiatores 5) vocabantur.
Quos, quod erant equites Romani maximam partem atque surn-

1) cf. Cic. ep. ad fam. VIII 9. 4.

2) ius commercii etiam in terris extra imperii fines sitis, quibus-
cum foedus erat initum, civibus Romanis hoc foedere reservatum esse
videmus ex Taciti narratione in Ann. II 62.

3) Kuhn, Die stadt. u. burgerl. Verfassung des romischen Reichs
II p. 7-12.

4) Eiusmodi in provinciis negotii gerentes nonnumquam item fene-
ratores nominantur: Cic. ad Att. V 21. 12, Liv. 32, 27.

5) Haec dilucide exposuit Ernesti in praeclarissima dissertatiuncula,
quam inscripsit »De negotiatoribus Romanis« in Opusc. phil. et crit.
p. 3—20. Hunc unum locum addam ad eos, quos vir doctissimus per-
multos attulit, ubi illa duo genera negotiatorum acute distinguuntur,
i. e. apud Plut. Cat. min. c. 59: Ῥωμαίους μὲν ὄντας, ἐν δὲ Λιβύῃ upar-
ματευομένους ἀπὸ ἐμπορίας καὶ δανεισμῶν. Mercatores autem primo ii
soli appellabantur, qui mercaturam tenuem habentes cum mercibus suis
commeabant in provincias. cf. Caes. bell. Gall. I 1. IV 3. 3. Cic. in
Verr. Π. 3. 6. Sed haec est sermonis consuetudo sola optimae latini-
tatis, postea vocabula »neyotiatores« ac »mercatores« promiscue usur·-
pantur.

