,46-

nerent, iam dictum est. Sed inter huiusmodi quoque conventus
est exemplum quoddam valde memorabile, i. e. conventus Mascu-
luIae, ubi cives Romani et Numidae uno conventu coniuncti
erant, ut ab illis peregrinos homines, quia hoc in loco urbs eius-
que administratio deerat, receptos esse coniciamus. Quae ad-
modum mira videntur atque vix explicari ¹) possunt. Nam illud
ipsum erat horum conventuum proprium, quod cives Romani,
qui praecipuo iure variisque privilegiis ceteris habitatoribus im-
perii antecedebant, ab his illo modo segregabantur.

Nam quantum Romani negotiatores ceterique ex Italia oriundi
re vera, non iure alio nisi civitate sua adiuti propter magni·
tudinem imperii in eis urbibus, ubi consistebant, valuerint, multis
exemplis probari potest, ex quibus efficitur, ut illorum conventus
par fuerit urbi ipsi saepiusque potentior. Pompeius enim, cum
pugna ad Pharsalum commissa fugisset atque in Syriam intra-
turus esset, cognovit in Cypro arcem Antiochiae captam esse
excludendi sui causa, quod factum esset »consensu omnium
Antiochensium civiumque Romanorum, qui illie negotiabantur« ²).
Italici vero, qui Cirtae consistebant iam aetate belli Iugurthini,
suadebant Adherbali, ut oppidum a Iugurtha obsessum traderet.
Is autem, quamquam adversario suo iure minime confidebat, per-
niciemque ut sibi ab illo pararetur providebat, tamen, »quia
penes eosdem, si admo-seretur, coqundi potestas erat, ita, uti
censuerant Italici, deditionem faeit«3). Quod ex his apud

l) Titulus divo Augusto dedicatus paulo post mortem huius im-
peratoris positus esse videtur. »Conventus civium Romanorum et Nu-
midarum« fortasse minime accurate dictum est pro formula »conventus
civium Romanorum et Numidae«. Vix enim conferri potest alter titu-
lus Africanus a. 167 p. Chr. n. ex Mauretania Caesariensi, ubi »veterani
et payani consistentes aput Rapidum« murum exstruxisse traduntur
»pecunia et sumtu omni suo id est veteranorum et payanorum] intra
eunde[m] m[u]rum i[n]habitantium« (cf. Ephem. epigr. V n. 955). Unde
elucet in hoc quoque loco cives Romanos atque indigenas inter se eon-
iunctos commune unum corpus effecisse. Sed hi erant veterani, non ne-
gotii gerentes cives, ut Mascululae.

2) Caes. bell< civ. 111 102.

3) Sall. Iug. 26.

 

