—5-

per Iudaeum animo praecipere solemus. Sed omnes, quocumque
modo sive honeste fenerando aut arando, sive inhoneste merces
importando et exportando rem familiarem in provinciis augebant,
civitas Romana universis communis inter se coniunxit commu-
niaque privilegia atque commoda, quae ius praecipuum conse-
quebantur, a sociis atque provincialibus segregabant. Adde auxi-
lium praesidiumque, quod apud peregrinos consistentes inter se
praebere potuerunt, cultus eorundem deorum, consuetudinem de·
nique moresque eosdem, quibus ex eadem origine orti utebantur.
Quid ergo? ex hac ipsa rerum natura nonne necessario conse—
quebatur, ut omnia genera horum civium apud exteros inter se
coirent societatesque efficerent, ut commoda sua servarent, auxilio
sibi essent consociatique viribus collatis etiam ea assequi cona·
rentur, quae singulis adipisci nescio an nunquam licuerit?
Antequam autem accedimus ad has congregationes illustran-
das, quas tractandas nobis proposuimus, haec breviter attingamus:
Quod enim diximus paulo antea civitatem Romanam potestatem
fruendi illis omnibus privilegiis commodisque commercii dedisse,
hoc recte spectat ad tempora sola post bellum sociale cum Ita-
licis gestum‚ non ad aetatem antiquiorem. Nam his temporibus
non modo cives Romani, sed etiam socii nominis latini eis-
dem commodis fruebantur, id quod ex duobus locis Livianis ¹)
dilucide apparet. Quae autem gentes Italiae hac significatione
sociorum latini nominis apud illum rerum scriptorem comprehen-
dantur, haud facile, ut est eius usus loquendi in his potissimum
verbis valde incertus, cognosci potest2). Nam omnes eiusmodi
formulae, quae sunt »socii ac nominis latini« vel »socii ac
‘nomen latinum«, vel »socii latini nominis« ceterae minime

¹) Ex Liv. 38. 44. 4.‚ ubi foedus cum Ambracia a. 587s167 ictum
expositum est et 40. 42. 4., quo loco legimus Duronium, qui praetor ex
Illyrico redierat, Romam nuntiavisso (a. 574J180) Gentium regem »mul-
tis civibus Romanis et sociis latini nominis« iniurias fecisse »et cives
Romanos dici Corcyrae retineri‹. Ex his quoque verbis intellegitur
socios latini nominis eisdem commodis, quibus Romanos, usos esse, quia
pariter indigenis regique eorum odio fuisse videntur.

2) Kiene, Der rom. Bundesgenossenkrieg. p. 112—119.

