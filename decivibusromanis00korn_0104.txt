-96-

Melitenam autem ex canabis Vespasiani temporibus ortis Traia-
nus iam ad urbis dignitatem promovit. Lambaesis vero, ubi
vicum castrensem, non, ut Wilmanns demonstrare conatus est¹)‚
sub Marco Aurelio, sed sub Antonino Pio una cum Verecunda
constitutum esse verisimile videtur²)‚ ad municipii condicionem
primis annis Septimii Severi imperatoris pervenit³)‚ Verecunda
fortasse demum Valeriani atque Gallieni temporibus4). Sub Dio—
cletiano denique, ut iam significavimus-⁵), Mogontiacum ad-
ministrationem municipalem adepta est, eademque aetate, nisi
fallor, Argentoratum, quod quidem Ammianus Marcellinus⁶J
una cum Mogontiaco municipium vocat. Hac fere aetate omnes
canabas in urbes commutatas fuisse opinor, ut hoc quoque genus
congregationum vel vicorum civium Romanorum in imperii ter-
minis ad castra stativa consistentium, quamquam pauci diutius
manebant, quam societates in interioribus imperii partibus con-
stitutae, tamen certe ineunte quarto saeculo p. Chr. n. finem

habuerit.

 

1) l. l. p. 197 sq.

2) vide quae Mommsen disseruit CIL VIII p. 423.

3) Ephem. epigr. VII p. 120 n. 390. Decem fere annis antea, quam
Wilmanns (l. l. 199) opinatus est (a. 207), municipium Lambaesitanum
constitutum esse hcc titulo docemur.

4) CIL VHI n. 4219 et p. 423.
5) cf. pag. 86. Iam sub Probo Mogontiacum ad urbis dignitatem pro-

vectam esse eamque coloniam (propter titulum CIRh. 1002, quem Mommsen
et Becker ad castellum Mattiacorum (Castel) referunt cf. Hermes VII
p. 325 adn. 4 et Becker l. l. p. 14) non municipium factam esse, Bergk

(p. 513 sq.) demonstrare frustra conatus est.
6) Ammian. XV 11. 8 (XVI 2. 12).

