„33-

civium Romanorum consuluisse videtur, »ne quid desiderarent«,
huc referre licebit.

Venimus ad alteram partem huius capitis, qua demonstra·
turi sumus, quo iure quaque condicione corpora haec civium
Rornanorum fuerint.

Illud igitur primum tenendum est his civibus, qui quidem
’ in provincialium urbibus aut vicis habitarent, solis a praetoribus
Romanis ius redditum esse ¹) idque illis ipsis in locis vel potius
intra eos conventus iuridicos, ubi societates. consistebant, quia,
ut Ciceronis verbis utar, »neqotiatores sibi esse putant turpe
id forum sibi iniquom eierare, ubi neqotiantur«. Iudicia
autem inter cives Romanos in provinciis ipsos, aut inter cives
atque peregrinos illa lege, qua singulae provinciae ordinabantur,
ad normam quandam dirigi necesse erat. Et videmus in Sicilia,
quae lege Rupilia constituebatur, e conventibus cives Romanos
a legis latore ad iudicia eiusmodi diiudicanda destinatos esse.
Illa autem praecepta legis Rupiliae Cicero in Verrinarum l. II
13. 32—34. nobis tradidit, ubi, quantopere Verres edictis suis
hanc legem perturbaverit, iudicibus ante oculos ponere studet.

Sed ut hunc locum iam a multis viris doctis tractatum vel
potius saepe vexatum recte interpretemur, eum accuratius con-
siderare opus erit.

Agitur toto loco de iudicibus constituendis variis in litibus
in Sicilia. Ac quoniam orator exposuit, primum si Siculus cum
Siculo eiusdem urbis certaret, eos suis legibus uti3 deinde si
Siculus curn Siculo alterius civitatis, praetorem ex lege Rupilia
iudices sortiri; turn in causa singulorum cum urbe, vel urbis
cum singulis senatum tertiae civitatis arbitrum esse3 denique si
quid civis Romanus a Siculo peteret, esse Siculum iudicem, si
Siculus a cive Romano, iudicem Romanum, his verbis pergit:
»ceterarum rerum selecti iudices ex civium Romanorum con-
ventu2) proponi solent«, quibus in verbis illa »ceterarum

1) ef. Cic. pro Flacco. 29. 71. Mommsen St. R. III p. 748.
2) »Ex civium Romanorum conventu« est lectio optimorum codi-

cum, non »ex conventu civium Romanorum«, utin editionibus Orelliana
et Muelleriana exstat.

