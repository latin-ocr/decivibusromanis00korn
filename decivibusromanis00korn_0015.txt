-7-

argumento quoque ex illa voce »Italici (Ἰταλικοί)« sumpto con-
firmare conatus est, quae vox ad significandos incolas ex Italia
ortos et in titulis graecarum partium imperii et apud scriptores
cum latinos tum graecos persaepe invenitur. Quod vir doctissi-
mus eodem loco¹) qua ratione hanc significationem Italicorum
natam esse putet, praeclarissime exposuit, primo a victis Graecis
victores sie appellatos esse, postea victores ipsos, ut saepius
multis in rebus eos fecisse accepimus, huic consuetudini se ac-
commodasse, nobis quoque probatur, praesertim cum non igno—
remus nummos, mensuras, pondera omnia a Romanis apud Grae-
cos importata semper toto Oriente non Romana sed Italica esse
nominata2). Sed nobis verisimillimum videtur hoc nomine com-
prehensos esse ab illis omnes eos, qui praecipuo iure atque pri-
vilegiis multis eademque veste exornati ex Italia veniebant om·
nique paene commercio potiebantur, i. e. togatos solos, non
omnes, quicumque ex Italia immigraverant3 Italicos igitur nihil
aliud ac nomen alterum togatorum apud Graecos usitatum fuisse
iudicaverimus. Quod valde confirmatur loco Sallustiano3), ubi
eidem homines ex Italia Cirtae consistentes et togati et Italici
appellantur. Neque vero illud negligendum est, quod Romani
atque Italici, quos hoc nomine significatos esse nos quidem pu-
tamus, nunquam urbem locumve eum, ex quo originem ducunt,

l) St.R.111 p. 648.

2) Mommsen l. l. et Herm. vol. XXI p. 411 sqq.

3) bell. Jug. 21. 3. et 26. 1. 3. cf. etiam Appiani Mith1·.22. et Cic.
pro Flacco 25. 61. Ille multitudinem Romanorum sociorumque latini no-
minis, qui in Asia Mithridatis nutu trucidati erant, Italicos, Cicero to-
gatos significat. Apud hunc nomen togatorum etiam post bellum so-
ciale in usu erat, cf. in Verr. l. 11 62. 153: »sive copiatum sive Sicu-
lum‹,· ibid. 63. 154: »et Siculis 'et toyatz's‹,· 69. 166 cot. Atque etiam
illa verba afferenda sunt in Verr. l. V 60. 157: »qui (cives Romani)
apud barbaro-⁶3 propter toyae nomen in honore aliquo fuissent«. —
Inter graecos et latinos scriptores haec est ratio: apud illos semper no-
men Italicorum usurpatur, apud hos plerumque togatorum, sed nonnum-
quam etiam Italicorum, quam vocem in eorum libros, ubi ex fonte graeco
hauserunt, irrepsisse nescio an conicere liceat, velut apud Livium, uhi
Polybium secutus est.

