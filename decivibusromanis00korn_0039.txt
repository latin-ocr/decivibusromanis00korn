*31-

si ita sunt, propter exiguum numerum eodem in vico consisten-
tium societates ibi conditas esse verisimile mihi videtur non sin-
gulis in locis, sed intra fines gentis, cuius rei exempla in dua-
bus provinciis repperisse nobis visi sumus, aut totius provinciae,
ut cives Romanos Raetiae communiter agentes videmus¹). Huc
quoque spectant illi »summi curatores civium Romanorum«
provinciae Lugudunensis atque Aquitaniae ²), qui nominibus suis
testantur etiam harum provinciarum omnes cives Romanos uni-
versitates effecisse. Sed de his postea. Quamquam ne illud
quidem reiciendum est fuisse certa loca natura situque mer-
catoribus Romanis valde opportuna idoneaque, quae ipsa sola
statim domicilia multorum civium eorumque societatum sedes
facta sunt, velut Nauportus3) aut Londinium 4), nisi me omnia
fallunt.

Sed illis quoque in regionibus, ubi conventus per fines civi-
tatum indigenarum constituti exstabant, paulo post in singulis
vicis civium Romanorum multitudo augebatur eo magis, quo
celerius in provinciam illi immigrabant. Itaque fieri potuit, ut
in iis vicis, in quibus illi indigenas aut numero aut auctoritate
atque potentia opibusque superarent, ipsi vicum administrandum
susciperent eoque modo ex conventibus civium Romanorum sin·
guli vici vel oppida eorum existerent, quae muris circumdata
sunt5). Haec autem curn aliis a praetoribus provinciis praepositis,
turn a Caesare adiuta esse exemplo conventus Lissi demon-
stratur. Atque illis societatibus in unum vicum, quem ipsi ad-
ministrabant quasi suum oppidum, contractis non erant curatores,
sed duo magistri praepositi duoque quaestores, qui aerarium vi·
canorum curabant. Hanc administrandi rationem, quam mediam
intercedere inter municipalem atque vicorum facile cognoscitur,

¹) CIL ΙΙΙ 5212 (app. n. 116).

2) Boissieu inser. de Lyon p. 160 (app. n. 107). Allmer, Musae de
Lyon II (1889) p. 362 n. 144 et p. 367 (app. n. 101).

3) Tac. ann. I 20.

4) Tac. ann. XIV 33. 3.

⁵) cf. Caes. bell. civ. III 29. 1 et CIL III 1820. (app. n. 113).

