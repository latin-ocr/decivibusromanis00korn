„73-

partim terra eiectos esse constat, ut magna multitudo advenarum
uno in loco domicilia collocaret, ab initio non concedebant ¹).

Reliquum est, ut in eam provinciam, quae sub Claudio de-
mum imperio addebatur, Britanniam ingrediamur. Atque ibi
Londinium, quod hisce diebus est longe frequentissimum atque
opulentissimum emporium totius orbis terrarum, esse ortum e
conventu vel vico negotiatorum Romanorum Tacitus auctor est2).
Qui conventus quantus fuerit, perspicitur, quod rebellione sub
Nerone a. 61 p. Chr. n. facta a seditiosis octoginta milia civium
Romanorum esse interfecta legimus 3). Nam tantam multitudinem
duas urbes civium Romanorum in insula, Camalodunum coloniam
atque Verolamium municipium, solas incoluisse credi non potest.
Sed non modo per Britanniam, sed etiam ultra fines huius pro-
vinciae usque ad portus Hiberniae mercatores venisse altero
Taciti 10004) memoriae proditum est.

Iam vero, quoniam satis demonstrasse mihi videor usque
ad extremos terminos imperii Romanos negotii gerentes pene-
trasse nullamque provinciam societatibus eorum vacavisse, restat,
ut breviter attingam, quo tempore, quibusque ex causis societates
eiusmodi exitum habuerint.

Atque in eo quidem, quomodo adoleverint, iam aliquantum
interfuisse inter provincias imperii pro habitatione incolarum,
cum terrae a Romanis occuparentur, a nobis explicatum est.
Eandem ob causam alio modo societates Orientis, alio Occidentis
desinebant. Nam in hac parte imperii, ubi conventus per pagos
vicosque indigenarum constituti brevi vici vel quasi oppida civium
Romanorum fiebant, diversis temporibus, simulatque haec iure
coloniae donata erant, congregationum illarum erat finis. In
Oriente autem, vel ubicumque societates Romanorum tamquam
alteras respublicas in urbibus peregrinis effecerant, Caracallae
edicto, quo omnibus ingenuis hominibus imperii civitatem Roma-
nam dedit, conventus civium Romanorum sublati sint necesse est.
Neque enim ullum ius praecipuum ullaque privilegia, quapropter

1) Mommsen RG V p. 179. 2) Tac. Ann. XIV 33. 3.
3) Xiphilini ep. Dion. Cass. 62. 1. ⁴) Tac. Agricol. 24. 8-10,

 

