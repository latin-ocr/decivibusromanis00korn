-3-

mis opibus praediti, primum semper locum tenuisse inter cives
Romanos provinciarum iarn constat ultroque dissertatione nostra
docebitur. Praeter negotiatores autem ex ordine equestri publi-
cani in plurimas provincias effundebantur, qui tributa vectigalia
cetera publica conducta habebant. Omnium vero ordinum homi-
nes erant aratores, qui praedia partim emerant ipsique colebant,
partim magna spatia agri publici aut decumani conduxerant.
Adde pecuarios, qui pascua aut possidebant aut redemerant pu-
blicanisque scripturam solvebant. Neque ita multo post ex civi-
bus Romanis mercatores etiam et navicularii in maximis porti-
bus emporiisque imperii versabantur. Quorum omnium ii, qui
aut negotiari aut arare aut pascere solebant, sedes ac domicilium
in provinciis collocabant, ceteri diutius extra urbem Romam in
provinciarum oppidis, ubi negotia habebant, commorari coacti
erantl).

Quam autem multi cives brevi tempore in occupatas regio-
nes ingressi sint, elucet inde, quod Ciceronis aetate iam per
omnes fere provincias hi quasi alterum quoddam genus incola-
rum a provincialibus separatum2) atque multis privilegiis com-
modisque exornatum maxime florebant praeter ceteros. Tum
vero expilatio direptioque sociorum, qui nihil societatis nisi hoc
nornen inane a dominis suis concessum servaverant, ad id pro-
gressa erat, ut illi potissimum, qui ex ordine equestri erant, publi·

l) De his variis generibus civium Romanorum in Sicilia consisten-
tium Cicero 1.1. (cf. etiam ibidem c. VI 15—17) disseruit. Quod attinet
ad Galliam Narbonensem, haec comprobantur quibusdam orationis pro
M. Fonteio locis. lbi V 12 (Ι. 2) e. c. enumerantur: negotiatores, publi-
cani, aratores, pecuarii. De Asia vide Ciceronis orationes pro Flacco
et pro lege Manilia habitas atque ep. ad Quintum fratr. Ι 1; de Cilicia
ep. ad Att. libros V et VI.

2) Cic. ep. ad Quint. fr.I 1. 6: »Constat enim ea provincia (scil.

Asia) ex eo yenere sociorum, quod est ...... deinde eoe eo ρεπεν-ε
civium cet« — In orationibus contra Verrem saepissime opponuntur
Siculi et cives Romani in Sicilia negotiantes. — In Gallia Narbonensi

praeter indigenas tria genera habitatorum dicuntur, primum cives Ro-
mani coloniae Narbonensis, tum Massiliensium civitas foederata, nume-
rus denique civium Romanorum per provinciam consistentium.

ΓΙ·

