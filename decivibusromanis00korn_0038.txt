-30—

sula constituta erat. Nam huic praepositi erant sex magistri
Mercurii (graece οξ Ἐομαϊσταὶ nominati), qui instituti esse vi-
dentur secundum exempla collegiorum illorum, quae mercatores
ex Oriente, praecipue ex Syria eodem in emporio consistentes
habebant. Haec enim omnia simul ad cultum deorum patriorum
spectabant, quod in sacra insula, ut Delos propter aedem cele-
berrimam Apollinis appellabatur, mirum videri non potest. Sed
hanc civium Romanorum societatem accuratius considerabimus,
cum in proximo capite, quomodo illa orta sit atque effloruerit,
tractaverimus.

Supra perstrinximus in Occidente congregationes civium Ro-
manorum paulatim crevisse atque ex iis vicos postremo vel op-
pida civium Romanorum orta esse. In his igitur provinciis duo
genera congregationum, quae tempore se excipiebant, statuenda
esse etiam ex ea ratione, qua erant dupliciter eiusmodi corpora
administrata, ostenturum me esse spero. Nam primo in his re-
gionibus illos conventus, quibus curatores praeerant, plerumque
se non urbibus, quae ibi paucae erant, sed civitatibus barbara-
rum gentium adiunxisse exemplo conventus Helvetici, opinor,
satis demonstratur. Praeterea apud Caesarem¹) accepimus con-
ventui civium Romanorum, qui Lissum obtinebant, hunc locum
ab ipso demum attributum esse, quibus ex verbis intellegitur
antea hunc latius patuisse3 quare exemplo conventus Helvetici
perductus eam societatem per fines gentis Dalmaticae, quae ibi
sedes habebat, constitutam fuisse, tum a Caesare illud oppidum
domicilium accepisse coniecerim. Imprimis enim negotiatores et
mercatores Romani, qui has in terras penetrabant, rationem ha—
bere quaestus sui debebant, quam ob rem statim in singulis vi-
cis gentium indigenarum non magnam multitudinem eorum simul
consedisse putabimus, ne sibi ipsi detrimentum inferrent ²). Quae

¹) Caes. bell. ciV. III 29. 1.

2) cf. Caes. bell. Gall. VII 38. 42. 55, 5, quibus ex locis elucet per
totam Aeduorum civitatem et Cabilloni et Novioduni cives Romanos
constitisse3 apud Dionem Cass. 40. 33, ubi de eodem gallico tumultu ac
illis locis Caesarianis agitur, haec afferuntur de Arvernis: »καὶ τούς γε
(Ρωμαίους, ὅσους ἔν τε ταῖς πόλεσιν, ἕν τε τῇ χώρᾳ σφῶν εὗρον, πάν-
τας ἀπέκτειναν.

 

