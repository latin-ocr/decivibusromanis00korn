—94-

Neque vero illam sententiam, quam Mommsen¹) attulit,
magistros dum, quos canabis nonnullis praefuisse demonstravi-
mus, nihil aliud, nisi sacerdotes vicorum fuisse comprobare
possum. Nam magister, ut is ipse alio loco2) exposuit, non
solum is nominatur, qui munus ad sacra pertinens gerat, sed
etiam, qui privato collegio vel societati praesit. Quia igitur
cambae, ut omnes congregationes civium Romanorum, erant
privatae societates sine iure urbis, cives praepositi magistri recte
dicebantur 3).

Sed sicut vici civium Romanorum in occidente imperii
parte ex conventibus orti, ita vici castrenses non per longum
temporis spatium durabant, sed brevi, quoniam ratio primo sae-
culo usitata, qua, ut castra ac urbes Romanae eodem in loco ex-
starent, non concesserant imperatores 4), a Traiano primo relicta
erat, urbes ipsae fiebant⁷ sive municipia, sive coloniae. Ac
primus quidem vicus ad castra Vetera situs initio primi sae-
culi, nisi fallor, iam conditus, a Traiano, id quod ex nomine
efficitur5), coloniae iure donabatur. In terris autem ad Dan-
uvium quam celerrime ex canabis iis, quae omnes fere ineunte
demum saeculo secundo constitutae erant⁶)‚ urbes exstiterunt, quia
in his novis regionibus imperio additis, ubi magna oppida non
erant, hoc modo urbes condebantur. Carnuntum enim atque
Aquincum, quoniam municipia Aelia in titulis vocantur, iam ab

ι) l. l. p. 321 sq.

2) StR 13 p. 8 (cf. Paul. Diae. Fest. epit. p. 126).

3) cf. Bergk l. 1. p. 509 adn. l.

4) Hoc a Mommseno gravibus argumentis confirmatum Bergk (l. l.
p. 504sq.) refellisse mihi non videtur. Certe coloniam Traianam non
e canabis ad castra Vetera natam esse perverse illo loco iudicatum est.

5) Itin. Anton. p. 370.

6) Carnuntum fortasse excipiendum est, quo Tiberii vel Claudii
aetate legiones promotae esse videntur, quodque iam antea forum haud
ignobile indigenarum fuerat (ef. Domaszewski⁷ Arch. epigr. Mitteil. X
p. 14). Sub Vespasiano certe castra stativa ibi collocata sunt⁷ qua de

re titulum imperatori huic dedicatum, quamvis mutilatum⁷ servatum
habemus (cf. Hirschfeld 1. l. V p. 216sqq.).

