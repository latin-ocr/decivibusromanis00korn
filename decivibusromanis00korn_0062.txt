-54-

convertebant, donec prius, quam alia provincia civitate Romana
donaretur. Itaque Sicilia nobis tamquam inter Occidentem atque
Orientem ponenda est, quod, quamquam status insulae in occu-
pando idem ac terrarum Orientis erat eamque ob rem societates
civium Romanorum in modum collegiorum sic, ut in Oriente,
intra urbium graecarum muros collocabantur, tamen, ut conventus
Occidentis, non diu exstabant, sed postquam multum pro facul-
tatibus suis, ut Romanorum atque Graecorum humanitas cultus-
que in insula misceretur, contulerunt, mature ad municipia colo-
niasque in urbibus Siculorum constituendas traducebantur. Itaque
conventus civium Romanorum ibi plurimi temporibus rei publicae
liberae florebant paucique permanebant usque ad primam aetatem
principatus. Maximum numerum eorum sub Caesare vel paulo
post eius mortem exitum habuisse putamus, quoniam tunc multae
urbes civitate Romana, ceterae latino iure donabanturl). Uno
igitur tantum titulo de societate civium Romanorum docemur,
cetera testimonia sumenda sunt ex Verrinis.

Fertilissima autem illa insula tam prope Italiam sita locus
valde aptus atque idoneus fiebat negotiatoribus Romanis ad col-
locandas ibi pecunias. Agricultura ibi, quae uberrima magnum
modumfrumenti2) edebat, cuius maiores semper copias in urbem
Romam importare propter multitudinem huc confluentem necesse
erat, spe et cogitatione quaestus a domo agricolas Romanos per-
multos rapiebat iam inde a temporibus exeuntis tertii saeculi a.
Chr. n. ³). Itaque Verris accusator iudicibus hanc insulam ab
eo tam graviter vexatam his verbis illustrare potuit: »Quidfl

¹) Mommsen (CIL X p. 713) opinatur etiam ex Diod. XIII 35 totam
Siciliam civitatem Romanam post Caesaris necem ab Antonio accepisse.
Vide quod contra haec Beloch (Bevolkerung der griech.-rt'›m. Welt
p. 326 sq.) disseruit. Mihi quoque tunc insulae ius latinum solum datum
esse videtur.

2) Cic. in Verr. III 5. 113 Liv. 26. 40.

³) De Italicis Syracusis aetat-e belli Punici secundi consistenti-
bus vide supra p. 49. Diodorus, ubi de Siciliensi servorum tumultu
a. 620s134—6227132 dicit, »τοὺς κατὰ Σικελίαν 'haluwin commemorat.
fragm. l. XXXIV 27. 32. 34 ct'. CIL X 6950.

 

