..39-

rerum« ¹), quia omnia alia praecedentibus explicata sunt, ad
causas inter cives Romanos ipsos diiudicandas referenda esse
Morel²) aliique viri doctissimi viderunt. Extremo autem loco
additur inter aratores et decumanos lege Hieronica iudicia sacta
esse.

Tum vero verbis eis, quae sequuntur, quantopere Verres
haec iura Siculorum violaverit, significatur, ubi verbis: »Selecti
e conventu aut propositi e neqotiatoribus iudices nulli«, quo-
modo praetor improbus in causis inter cives ipsos, atque verbis
paulo post sequentibus »de conventu ao neyotiatoribus iudices
nulli«, quomodo in causis inter aratores et decumanos egerit,
demonstrare Cicero in animo habet3). Si autem verba illa »se-
lecti e conventu aut propositi e neyotiotoribus iudices nulli«
sola legamus, negotiatores conventu civium Romanorum non
contineri videantur. Quamquam haec falsa esse manifestum est,
si respicimus legem ipsam, qua docetur proponi etiam iudices
e conventu civium Romanorum, aut, ut planius atque exquisitius
dicam, et seligi et proponi e conventu. Ergo inde quoque
efficitur negotiatores conventus participes fuisse oportere, quo sen-
tentia nostra confirmatur4). Sed verba »selecti« et »propositi«
quid sibi velint, ut cognoscamUS, redeamus ad legem ipsam, ubi
constitutum erat, ut selecti iudices ex conventu proponerentur,
mos fuisse. Qui sunt selecti iudices? Mommsen-²³) quidem et
de his et de delectis iudicibus haec disputat: »Delecti dicuntur
plerumque iudices ad causam certam aliquam iudicandam
dati, selecti eontra iudices annuo edicto propositi«. Qua

1) Pro verbis »ceterarum rerum«, Mommsen, St. R. ΠΙ p. 748
adn. 4, »ceterum« scribendum proposuit, quod dubito an praeferam.

2) cf. Morel l. l. p. 20 adn. 13 item Voigt, ius naturale 11 p. 406.
Non recte de his verbis iudicat Degenkolb, de lege Hieronica. p. 22.

3) Nam Zumptii (ed. Verr. p. 272) atque Degenkolbii (l. l. p. 23)
de hoc sententias nullo modo comprobare possum.

4) Hanc ob rem illud, quod Klotz (ed. or. Cic. II p. 750) iudicat,
reiciendum est: negotiatores esse eos Romanos, qui brevi tempore in
Sicilia commorati nulli conventui adscripti fuerint. Quod etiam refutatur
ea re, quod semper sedes in provincia habere illis opus erat.

⁵) Mommsen, de colleg. et sodal. p. 65.

