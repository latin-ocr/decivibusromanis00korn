,85-

Ex his, quae attulimus, elucet id, quod Mommsen iudicavit,
societatibus civium Romanorum ad castra partim curatores, partim
magistros praefuisse, e quibus illi quasi praefecti militares hos civiles
antecesserint, esse reiciendum. Nam re vera haec ita se habent,
ut iam Morel et Bergk significaverunt, ut Mogontiaci ibique per
tria saecula curatores praepositi fuerint, in ceteris omnibus socie-
tatibus, quas quidem penitus cognoverimus, magistri. Fortasse
huius rei causa erat haec. Mogontiaci, curn Romani castra
stativa collocaverunt, iam vicus indigenarum exstabat, a Celtis,
ut nomen loci testari videtur, olim conditus, turn a Vangioni-
bus, gente germanica, occupatu51), sicut idem certe constat de
plurimis castris stativis2). Sed valde obscurum adhuc est, quae
ratio intercesserit inter cives Romanos ad legiones eiusmodi locis
consistentes et indigenarum vicos, utrum cives Romani prope an
intra hos domicilia vel canabas collocaverint, utrum sibi solis
magistratus creaverint an indigenarum vicum simul ipsi quoque
administraverint. Nisi omnia fallunt, opinari nobis licebit iis
locis, ubi magistros duos reperimus, rem eodem modo se habuisse
atque in congregationibus in interioribus partibus imperii 3): cives
Romanos mox aut numero aut auctoritate propter melius ius
homines peregrinos superasse, ipsos administrationem totius vici
occupasse eoque modo vicos vel quasi oppida civium Rorna-
norum sub duobus magistris esse orta. Mogontiaci autern vicani
indigenae permagno numero fuisse videntur, qui semper suos
magistratus retinuerunt, ut congregatio civium Romanorum Mo-
gontiaci, sicut in urbibus Orientis, intra peregrinorum vicum sub
suo curatore esset4). Quae comprobantur ea re, quod in titulo
fortasse saeculi secundi p. Chr. »vicani Moyomiacenses« com-

1) cf. J. Becker l. l. p. 1 sq.; Bergk p. 501.

2) de Carnunto vide Vell. ΙΙ 109; Plin. H. N. 37. 3. 45 cf. CIL 111
p. 5503 Archaol.-epigr. Mitt. X p. 143 infra p. 94 adn. 6. (le Troesmi
vide Ovid Pont. IV 9. 79 cf. CIL 111 p. 145 et 999. Brigetionis nomine
idem demonstratur.

3) vide supra p. 30 sq.

⁴) ef. Bergk Ι. Ι. p. 513.

