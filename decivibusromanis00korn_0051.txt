—43 ..„.

doctissimo assentior. An vero quemquam aptiorem iudicando
in litibus aratorum et decumanorum fuisse putabimus, quam
negotiatores, qui a neutris partibus stabant? Nam si aratores
proponerentur, futurum fuisse, ut hoc damno esset decumanis,
Verres ipse dixerat ¹). Neque vero inde praetor improbus con·
clusit negotiatores e conventu edendos fuisse, sed homines ex
sua cohorte proponere sibi licuisse.

Quoniam igitur, quae ad Siciliam pertinent, persecuti sumus,
haec ponimus: in provinciis ²) multis in causis, praecipue inter
cives Romanos ipsos iudices a praetoribus proponendos esse e
conventu civium Romanorum lege constitutum erat idque fieri
potuit ita, ut praetor iudices aut initio anni sui e conventu
selectos in albo inscriberet, ex quo proponerentur, aut quoties-
cumque necesse esset, ex equitibus Romanis et divitissimis civibus,
quorum in Sicilia plurimi erant negotiatores fortasse praecipuo
iure praediti, in aliis provinciis velut in Gallia et Asia publicani3)
et negotiatores, ad reiciendum ederet. Illud denique comme-
morandum est album iudicum et album eorum ex conventu
virorum, quibus in consilio praetoris sedere licebat, eundem
libellum fuisse4). Nam eo loco Verrinarum ⁵), quo de capitis
lite Sopatri cuiusdam agitur, haec legimus: »in consilio tamen

1) Cic. in Verr. 1.ΙΠ 11. 28: »Nam de conventu nullum unquam
iudicem nec recuperatorem dedit.- z'm'quos decumanis aiebat omnes esse,
qui ullam ayri glebam possiderent«

2) De similibus in Asia provincia rebus vide s. e. de Asclep. Claz.
sociisque. lin. 19. Tribus nauarchis ibi permissum est, ut ubicumque
vellent, ibi iudicio certare liceret, sive in patria suis legibus, sive apud
magistratus Romanis sive apud Italicos iudices, sive in civitate libera.
(Kaibel‚ inser. gr. Sic. et Ital. n. 951 habet ἢ ἐπὶ τῶν ἡμετέρων ἀρχό-ν·
των, ἢ ἐπὶ Ἰταλικῶν κριτῶν, a Mommseno (CIL Ι 203 et Bruns, Font.5
p. 160) legitur ἢ ἐπὶ τῶν ἡμετέρων ἀρχόντων ἐπὶ Ἰταλικῶν κριτῶν.)
Illa altera facultas, quae iis data est, certandi apud magistratus Roma-
nos aut apud Italicos iudices est ea, qua Romani in Asia provincia con-
sistentes utebantur.

3) Nam publicanos eodem modo eademque ex causa ac negotiatores
iudices imprimis fuisse apparere mihi videtur ex or. pro Flacco lv 11.

4) cf. Momms. St. R. 1 p. 317 et supra p. 7412 adn. 1.

5) Cic. in Verr. l. 11 28. 68.

