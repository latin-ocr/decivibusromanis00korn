„63-

anno 710s441) a Caesare Corinthus colonia deducta rursus re-
ficeretur.

Iam vero ceteris quoque maris Aegaei insulis quae
similiter ac Delus commode opportuneque mercaturae sitae erant
plurimaeque summa fertilitate florebant, victores ad domicilia
collocanda alliciebantur. Lesbi quidem et Mytilenis2) et Methy-
mnae3) Romani negotii gerentes consociati, in urbe primo loco
nominata iam temporibus liberae rei publicae habitabant eadem-
que aetate Chii4), Augusti temporibus Coi ⁵), sub imperatore
Claudio Rhodiss). Sed Septimio Severo demum anno 195 p.
Chr. n. dedicatus est ille titulus Cretensis civium Romanorum
Gortynae consistentium7). Creta enim temporibus liberae rei
publicae propter multitudinem piratarum, qui ibi considebant⁸)‚
non erat ea terra, quam idoneam mercaturae, cui potissimum
tutae pacataeque regiones opus sunt, Romani extra Italiam quae-
stum facientes sedem sibi deligerent.

Iam pridem autem Graeciam ipsam, quamquam deserta
ac vetere magnificentia opibusque carens in summa egestate, etsi
victores ei valde parcebant varieque etiam eam adiuvabant, ver-
sabatur, tamen, quia tam commode Italicis sita erat, negotiatores
occupaverant9). Nam Argis, quae urbs in auctoritatem et po-
tentiam Corinthi deletae successisse videtur, societatem Italico-
rum florentem iam septimo saeculo a. u. c. fuisse ex titulis con-
stat. Quorum un010) »Italiezg quei Aryeis neyotiantur« Q. Cae-

 

· ¹) Hertzberg, Die Gesch. Griechenlands unter d. Heri-sch. d. Romer.
I. p. 460 sq.

2) CIL III 455 (app. n. 48).

3) Bull. de cor. Hell. IV p. 433 (app. n. 49). Mitteil. d. (leutsch.
archaol. Inst. z. Athen XI (1886) p. 287 (app. n. 50).

4) CIGr 2222 == Dittenbergcr, Sylloge inser. Gr. I n. 27ss (app.
n. 51). cf. etiam App. bell. mithridat. 47.

⁵) Paton and Hicks‚ The inscriptions of Cos n. 344 (app. n. ma).

6) 1)ἰο Cass. 60. 24. 7) Eph. epigr. VII p. 425 n. 5 (app. n. 522).

ὅ) Mommsen, Ru 16 p. 690.

9) Cic. in Pis. 40, 96, Plut. Sulla 173 Cic. ad fam. XIII 173 App. bell.
mithr. 45, ubi clves Romani Zacynthi, quod oppidum ad sinum Euboicum
situm fuisse ex verbis scriptoris apparet, consistentes afferuntur.

¹⁰) CIL ΙΙΙ 531 (app. n. 2).

