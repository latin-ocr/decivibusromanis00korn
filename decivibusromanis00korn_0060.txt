..52-

eodem loco erat neque municipium neque colonia, quam ob rem
cives, ut quasi rem publicam sibi ipsi constituerent, conventum
efficiebant. Mirum autem est etiam post illud bellum, quo Cam-
pani incolae agri ipsi quoque certe civitatem Romanam rursus
cum iure suffragii assecuti suntl), conventum permansisse, id
quod discedere a more iam diximus. Sed facile hoc explicatur.
Nam conventus aratorum municipii loco iam diutius fuit eodem
modo, quo collegia pagique Campanorum. Accessit, ut illi ara-
tores atque possessores maxima ex parte ex familiis ditissimis
Romae orti praestare se illis Campanis opificibus ceterisque pu-
tarent, quam ob rem, quoad administratio municipalis deerat,
suum collegium retinebant.

Sed anno 695s59 lege Iulia viginti milia colonorum in Cam-
paniam deducta sunt, simulque Capua, Calatia, Casilinum, longe
opulentissima oppida agri, coloniae Romanae facta2). Atqui luce
clarius est, si illa, quae conventuum erant propria, respicimus,
coloniis Caesarianis absumptum esse oportere conventum civium
Romanorum Capuae sociosque conventus factos esse cives colo-
niarum. Haec quidem locus ille in Ciceronis oratione pro Sestio
habita (IV 9), quem iam supra attulimus, praeclarissime confir-
mat, ubi orator rem ante annum 695 u. c. factam narrans con-
ventum Capuae affert, atque cum de eo tempore, quo orationem
habuit, initio anni 698, verba facit, »eosdem homines«, qui
antea conventum habuerint, »nomine commutato«, ut ipsius
verbis utar, »colonos decurionesque« appellat3). Repugnant sane
duo loci in Caesaris de bello civili libris 4) atque unus in Cice-
ronis epistulis ad Atticum ⁵), quibus locis, quamquam ad res post

1) vide pag. 50 adn 3.

2) Caes. bell. civ. 114. 43 Vellei Π 44 4, Sueton. v. Caes. 20.

3) Cic. pro Sest. IV9 9: »Qua de causa et tum (i. e anno 691s63)
conventus ille Capuae ..... huic apud me P. Sestio maxumas qratias
eyit et hoc tempore (i. e. initio anni 698s56) eidem homines nomine com-
mutato coloni decurionesque ..... beneficium P. Sesti testimonio de-
clarant ..... «

4) Caes. bell. civ. I 14. 53 III 21. 5.

5) Cic. ad Att. XV 3. 1.

